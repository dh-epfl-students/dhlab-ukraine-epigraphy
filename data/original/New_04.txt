К.Д.Паршак 
ЕПІГРАФІЧНІ ПАМ'ЯТКИ 
ЯК НАЙДАВНІШІ ПИСЕМНІ ДЖЕРЕЛА 
У статті висвітлено питання ролі епіграфічних пам'яток як найдавніших 
писемних джерел вивчення різних галузей духовної культури народу, зокрема 
історії східних слов'ян. 
Ключові слова: напис, письмо, графіті, епіграфічні пам'ятки, 
палеографічні пам'ятки. 
Писемні пам'ятки є не лише основою дослідження історії мови, вони 
важливі джерела вивчення історії, етнографії, літератури та інших галузей 
духовної культури народу, оскільки є, як правило, сучасниками відображених в 
них подій. 
Одними з найдавніших писемних джерел є епіграфічні пам'ятки. Їхня 
назва походить від давньогрецького слова έπιγράφω, спільнокореневого з 
дієсловом γράφω, яке в архаїчну епоху, у Гомера, вживалося зі значенням 
„дряпати, розсікати". Писемність на території давньої Греції існувала 
переважно на твердому матеріалі і була різаною, тобто нашкрябаною або 
висіченою різцем, тому дієслово дряпати отримало значення „писати". 
Найдавніші пам'ятки античної писемності саме „надряпані" на глиняних 
табличках у 2 тисячолітті до н. е. (лінійне письмо Криту та материкової Греції). 
Отже, έπιγράφω – це те, що надряпано, накреслено, написано на чомусь 
твердому, це напис на камені, дереві, металі, кістці, кераміці, глині, 
різноманітних гірських породах, матеріалах, які набули широкого використання 
і якнайкраще збереглися до сьогодні. 
На відміну від рукописів, палеографічних пам'яток, написаних на м'яких 
матеріалах – папірусі, пергаменті, які дійшли до нас у дуже обмеженій 
кількості, написи на твердому матеріалі дожили до нашого часу. В давнину 
письмо створювалося вперше, було відображенням самого життя в усій його 
складності й неподільності. Є цілі епохи цивілізації, які не знали іншого 
письма, крім монументального, або не зберегли пам'яток іншого письма. 
Найдавніші ієрогліфічні написи Єгипту лінгвісти відносять до періоду 4–
3-го тисячоліття до н. е. Це тексти на стінах пірамід та інших культових споруд, 
різноманітних стелах. Клинописні тексти Месопотамії, Сирії та Малої Азії 
датуються кінцем 4-го тисячоліття до н. е. До 6–4 ст. до н. е. відносяться 
давньоіранські клинописні написи на скелях та стінах палаців. 
Давньогрецькі написи 11 ст. до н. е., написані складовим письмом, 
походять переважно з Кіпру, пізніші (з 7 ст. до н. е.) – з материкової Греції, 
Південної Італії та островів Середземного моря. Вони численні та різноманітні 
за своїм змістом: зводи законів, декрети, міжнародні договори, списки 
посадових осіб, різноманітні тексти історичного змісту. 
36
Джерелом історії латинської мови – від архаїки до пізньої латини – є 
написи (з 7 ст. до н. е.), знайдені на всій території Римської імперії та за її 
межами (Північне Причорномор'я, Кавказ, Азія). Серед них є аграрні закони, 
муніципальний закон Юлія Цезаря („Заповіт Августа"), декрети тощо. 
Особливе місце посідає антична керамічна епіграфіка [1, 213]. 
Перший слов'янський кириличний напис на обпаленій корчазі був 
віднайдений у 1949 році під час археологічних розкопок в одному з могильних 
курганів села Гньоздово поблизу Смоленська. Саме тут закінчувався давній 
шлях мілкими ріками із Західної Двіни до Дніпра. На посудині є чіткий 
однослівний напис кириличними літерами, що читається дослідниками по-
різному. 
Першовідкривачі напису читали його ãîðqxma, тобто „гірчиця", що була 
вмістом посудини. Пізніше було висловлено ще кілька думок щодо читання 
напису – ãîðqxøía, ãîðóøía (гірчичне зерно) або ãîðóma, тобто горюча рідина. Деякі 
дослідники вбачають у цьому слові присвійний прикметник від імені Горун: 
„корчага Горунова". Наведені прочитання загалом відповідають типології 
написів на господарських посудинах-корчагах. Серед них звичайні згадки імені 
власника або про вміст посудини. 
Найдавнішими епіграфічними пам'ятками України-Русі є написи на 
монетах Володимира, Святополка та Ярослава Мудрого межі 10–11 століть. 
Після введення християнства при Володимирі розпочалося будівництво 
церков, запровадження шкільного навчання, переписування та перекладання 
книжок, необхідних для храмів. З метою утвердження християнства та 
державності в Києві – центрі політичного, економічного та культурного життя 
Київської Русі – розпочалося карбування золотої та срібної монети. Написи на 
них – легенди – дорогоцінні зразки писемності того часу. Монети Володимира 
Святославича – златники та срібляники, тобто монети із золота та срібла, – на 
думку істориків, були виконані грецькими, болгарськими або київськими 
майстрами. 
На златниках з одного боку зображено князя з хрестом у руці, його 
князівський родовий знак – тризуб та напис кирилицею: „Âëàäèìèðú íà ñòîëh". Зі 
зворотного боку – Христос із Євангелієм і напис „²ñóñú Õðèñòîñú". На інших 
монетах трапляється напис: „Âëàäèìèð, à ñå å çëàòî". Відомі й монети Київського 
князя Святополка. 
Приблизно тоді, коли Володимир у Києві карбував свої златники та 
срібляники, його син Ярослав, що князював як представник київської 
адміністрації в Новогороді, розпочав карбувати власну монету – срібляники, з 
лицьового боку яких було зображення Святого Георгія, а зі зворотного – 
родовий знак тризуб і напис „"ðîñëàâëå ñúðåáðî" або „"ðîñëàâëå ñðåáðî". 
Крім написів на монетах, здавна були відомі інші епіграфічні пам'ятки, 
які також відносяться до київської писемної школи. Серед них за часом 
написання першими є Тмутораканський камінь з написом 1068 року, так звана 
37
„Чернігівська гривня" – золотий змійовик Володимира Мономаха (1084–
1093 рр.) та напис на чарі чернігівського князя Володимира Давидовича, 
датований приблизно 1139 роком, який знайдено під час археологічних 
розкопок татарської столиці Сарая Берке. 
Основним епіграфічним матеріалом стародавнього Києва є написи-
графіті на стінах давніх архітектурних пам'яток. Назва графіті походить з 
італійської мови – graffiti, де вживається зі значенням "видряпані". Написання 
графіті має свої особливості. Їх матеріалом є твердий фресковий тиньк, а 
приладдям – різні гострі предмети, серед яких писала, ножі і навіть голки. 
На стінах архітектурних будівель Києва (руїн Золотих воріт та 
Успенського собору Печерського монастиря, Софійського собору, Кирилівської 
церкви тощо) було виявлено 416 графіті 11–17 століть, серед них 170 датуються 
11–12 століттям. Переважна більшість написів – у Софійському соборі [2, 131–
132]. 
Незважаючи на офіційну заборону писати – "різати" – на стінах церков, 
графіті писали люди різного соціального стану, навіть князі. Найпростішою 
формою записів є такі, які складаються зі слова "ïèñàëú""""" та імені – "Иâàíú 
ïèñàëú". Проте більшість графіті писалися за традиційними формулами. У 
Софійському соборі виявлено дві форми записів: "Гîñïîäè, ïîìîç³ ðàáq ñâîåìq............" і 
"ìhñ#ö#... äí#... ïðåñòàâèâñÿ ðàá áîæèé..." [2, 133]. 
Важливими на архітектурній споруді є пам'ятні графіті літописного 
характеру, які розповідають про різні події; значна частина написів є 
зверненням до персонажів давніх фресок або поясненням сюжетів живопису. 
Разом із книжними пам'ятками київського походження графіті містять 
цінну інформацію для істориків, філологів, істориків культури. Вони свідчать 
про важливе значення Києва як центру писемної культури східних слов'ян. 
ЛІТЕРАТУРА 
1. Большая советская энциклопедия. – М. : Изд-во "Советская энциклопедия", 1978. – Т. 30. 
– С. 213. 
2. Висоцький С. О. Київська писемна школа Х–ХІІ ст. – Львів – Київ – Нью-Йорк : Вид-во 
М. П. Коця, 1998. – 247 с. 
3. Высоцкий С. А. Древнерусские надписи Софии Киевской XI–XIV вв. – К., 1966. 
4. Рыбаков Б. А. Русские датированные надписи XI–XIV вв. – М., 1964. – С. 5-10. 
5. Украинская советская энциклопедия. – К. : Глав. ред. УСЭ, 1985. – Т. 12. – С. 474. 
6. Федорова Е. В. Латинская эпиграфика. – М. : Изд-во МГУ, 1969. – С. 7-13. 
At this article was consider question of epigraph monuments as ancient 
characteries source of study different branches of characteries culture of different 
people, particular the history of easter Slavic. 
Key words: inscription, characters, grafiti, epigraph monuments, paleographic 
monuments. 
38

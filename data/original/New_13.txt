Національний заповідник "Софія Київська" . YouTube
Графіті містять цінні відомості про різні сторони життя Київської Русі  — зокрема, збереглися записи про смерть Ярослава Володимировича (Мудрого) , автограф Володимира Мономаха , запис про мирний договір, укладений наприкінці XI ст. між князями Святополком Ізяславичем , Володимиром Мономахом і Олегом Святославичем на р. Желані (зараз — Жуляни ), купівлю княгинею, дружиною Всеволода Ольговича, Боянової землі (середина XII ст.).
Також відоме графіті дружини князя Ізяслава Ярославовича Гертруди-Олісави: "Господи поможи рабі своєй Олісаві Святополчі матері, руський княгині".
Оскільки більшість графіті писали прості, хоч і письменні, жителі давнього Києва , то нині вони є одним з найвірогідніших джерел про давньоруську мову , тобто мову, якою розмовляли мешканці Київської Русі , на відміну від принесеної книжної церковнослов'янської мови . Аналіз давніх надписів засвідчує, що їм притаманні багато рис сучасної української мови [6] [7] [8] .

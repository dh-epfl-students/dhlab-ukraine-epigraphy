ГРАФІТІ ПІВНІЧНОЇ СТОРОНИ ЗАХІДНОЇ ЗОВНІШНЬОЇ ГАЛЕРЕЇ
У цьому розділі розглядатимуться епіграфічні пам'ятки, що знаходяться у ни-
нішньому нартексі Софійського собору, зведеному у 1889 р. на місці західної зовніш-
ньої галереї храму, що зруйнувалась на початок XVII ст. Нині більша частина
поверхні стін нартексу закрита нейтральним тоном. Стародавнє мурування та фреску,
що увійшло до складу нартексу, можемо бачити у північній стороні західної зовнішньої
галереї, що містить зовнішню стіну північної сходової вежі, фреску внутрішньої по-
верхні аркбутану та відкриту зондажем невелику ділянку фрескового тиньку західної
сторони лопатки стіни, закритої наприкінці ХІ ст. підпірним стовпом під аркбутан.
ІІ.1. Графіті на фасаді північної сходової вежі
На південно-східному фасаді північної сходової вежі Софійського собору (табл.
ІV) в окремих місцях збереглись залишки фрескового тиньку, проте більшість його
втрачена, тож перед очима маємо кладку, що складається з брил каменю, плінфи та
личкувального розчину. Епіграфічні пам'ятки, що налічують одне дипінті та сім гра-
фіті, розташовані як на поверхні личкувального розчину, так і на поверхні фрескового
тиньку. Виявленим дипінті та графіті надані номери від 609-го по 616-й (табл. IV, 2).
Графіті № 609 (табл. V, 1)
Публікації. В. Корнієнко27.
Розташування. Знаходиться на личкувальному розчині фасадної стіни північ-
ної сходової вежі (табл. ІV). Висота від рівня давньої підлоги 193 см, відстань від лі-
вого кута стіни 224 см.
Опис. На поверхні личкувального розчину прокреслений візерунок у вигляді
подвійного кола, що орнаментоване всередині завитками. Не виключено, що малюнок
був зразком граф'ї для орнаментування фасаду вежі, проте в подальшому майстри
виконали на фресці інше зображення.
Датування. Друге десятиліття ХІ ст.; за формою прорізів, що виконані по си-
рому личкувальному розчину.
Категорія. Емблеми.
Дипінті № 610 (табл. V, 2)
Публікації. В. Корнієнко28.
Розташування. Знаходиться на личкувальному розчині фасадної стіни північ-
ної сходової вежі (табл. ІV). Висота від рівня давньої підлоги 175 см, відстань від лі-
вого кута стіни 116 см.
Опис. Незважаючи на пошкодження шару фарби, складові напису відносно
добре читаються:
церкоⷡ჻тюжаꙗ:
З розбивкою на слова текст виглядає таким чином:
Церков(ь) тюжаꙗ.
Церква скорботна.
Напис виконано на личкувальному розчині стіни. Це свідчить про те, що на момент
виконання тексту давній фресковий тиньк відвалився. Появу напису вірогідніше пов'язу-
вати з подіями початку XV ст., коли у Великому князівстві литовському було обрано
митрополитом Григорія Цамблака замість митрополита Фотія, який занедбав головний
храм митрополії: "паче точію приходы и прибытки церковныа собираетъ, всякое узорочіе, старое
устроеніе, и вещи драгиа и всю честь великіа Кіевскіа церкви на ино мѣсто преноситъ, идѣже живетъ,
еже есть во глаголемый тамо градъ Москву; и се нынѣ до конца Кіевскаа церковь, столъ митрополь-
скійб запустѣ, и сице намъ скорбь и печаль веліа о велицѣй соборнѣи церкви Кіевской"29.
В цілому почерк подібний до писемних пам'яток XIV–XV ст. московської пи-
семної школи30, зокрема, Євангелія 1393 р., Київської Псалтирі 1397 р., Євангелії Хит-
рово початку XV ст., Євангелії Успенського собору Московського Кремля початку
XV ст. Вплив цієї традиції на київську (софійську) писемну школу слід пов'язувати
з перебуванням свити митрополита Кипріана31, який з березня 1396 р. близько півтора
року знаходився у Києві32.
Датування. Кінець ХІV – початок XV ст.; за формою написання а з увігнутою
перемичкою, нахиленої ліворуч е, к з нижньою засічкою, прямолінійної р з округлою
петлею, що повністю знаходиться у рядку, ц зі зміщеним хвостом.
Категорія. Окремі слова та словосполучення.
Графіті № 611 (табл. VІ, 2)
Публікації. В. Корнієнко33.
Розташування. Знаходиться на фресковому тиньку фасадної стіни північної
сходової вежі (табл. ІV). Висота від рівня давньої підлоги 182 см, відстань від лівого
кута стіни 165,5 см.
Опис. На фрагменті фрескового тиньку простежуються літери ПО, які найімо-
вірніше розглядати як частину дієслова-прохання по[мози] 'поможи'.
Датування. Друга чверть ХІ – кінець XІІI ст.; за формою написання п з висту-
пом зверху.
Категорія. Молитовний напис.
Графіті № 612 (табл. VІ, 1)
Публікації. В. Корнієнко34.
Розташування. Знаходиться на фресковому тиньку фасадної стіни північної
сходової вежі (табл. ІV). Висота від рівня давньої підлоги 138 см, відстань від лівого
кута стіни 5 см.
Опис. На фрагменті фрескового тиньку простежується малюнок руки, що три-
має чотириконечний хрест. Вочевидь, це незначна збережена частина більшого за роз-
мірами малюнка святого.
Датування. Друга чверть ХІ – кінець XVI ст.; за формою прорізів.
Категорія. Зображення ангелів та святих.
Графіті № 613 (табл. VІ, 3)
Публікації. В. Корнієнко35.
Розташування. Знаходиться на личкувальному розчині фасадної стіни північ-
ної сходової вежі (табл. ІV). Висота від рівня давньої підлоги 154,5 см, відстань від
лівого кута стіни 292 см.
Опис. По личкувальному розчину був прокреслений малюнок чотириконечного
хреста, кінці якого мали розширення у вигляді трикутників.
Датування. Друге десятиліття ХІ ст.; за формою прорізів, що виконані по си-
рому личкувальному розчину.
Категорія. Хрести, монограми, теонімограми.
Графіті № 614 (табл. VІІ, 1)
Публікації. В. Корнієнко36.
Розташування. Знаходиться на фресковому тиньку фасадної стіни північної
сходової вежі (табл. ІV). Висота від рівня сучасної підлоги 31 см, відстань від лівого
кута стіни 472 см.
Опис. Верхня частина малюнка знищена внаслідок обвалу тиньку, простежу-
ються тільки зображення ступнів людини з позначенням пальців, що зверху прикриті
довгим одягом, один кінець якого вільно звисає праворуч.
В цілому сюжет цього малюнка дуже нагадує зображення архангела Гавриїла в
мозаїчному сюжеті "Благовіщення" Софійського собору37. Така подібність дозволяє
припустити, що невідомий автор намагався зобразити сюжет, побачений ним у стінах
храму під час богослужіння. Наявний фрагмент малюнку виконаний на високому про-
фесійному рівні, що вказує на руку досвідченого художника.
Датування. Друга чверть ХІ – кінець XVI ст.; за формою прорізів.
Категорія. Зображення ангелів та святих.
Графіті № 615 (табл. VІ, 4)
Публікації. В. Корнієнко38.
Розташування. Знаходиться на фресковому тиньку фасадної стіни північної
сходової вежі (табл. ІV). Висота від рівня давньої підлоги 101 см, відстань від лівого
кута стіни 410 см.
Опис. Верхня частина малюнка не збереглась, проте за наявними фрагментами
можемо встановити, що тут було зображено коня – добре простежується лінія тулуба
та ноги тварини.
Датування. Друга чверть ХІ – кінець XVI ст.; за формою прорізів.
Категорія. Зооморфні зображення.
Графіті № 616 (табл. VІІ, 2)
Публікації. В. Корнієнко39.
Розташування. Знаходиться на личкувальному розчині фасадної стіни північ-
ної сходової вежі (табл. ІV). Висота від рівня сучасної підлоги 152,5 см, відстань від
лівого кута стіни 382 см.
Опис. На поверхні личкувального розчину подвійною рискою прокреслена
овальна фігура, що дещо нагадує підкову.
Датування. Друге десятиліття ХІ ст.; за формою прорізів, що виконані по си-
рому личкувальному розчину.
Категорія. Емблеми.
ІІ.2. Графіті на західній стороні північної лопатки стіни
Фреска на західній стороні північної лопатки стіни наразі повністю закрита
кладкою підпірного стовпа під аркбутан, зведеного наприкінці ХІ ст.40 Для дослід-
ження доступна тільки невеличка ділянка зондажу, відкритого реставраторами на
висоті 172 см (до нижнього краю зондажу) від рівня шиферних плит стародавньої
підлоги. Зважаючи на інформацію графіті № 4250, на фресці наймовірніше був зоб-
ражений св. Даниїл Стовпник. Загалом у невеликому відкритому зондажем полі дав-
ньої фрески збереглось шість давніх графіті, яким надано номери від 4245-го по
Графіті № 4245 (табл. VІІІ, 1)
Розташування. Висота від нижнього краю зондажу 5 см, відстань від лівого
краю зондажу 4 см.
Опис. На поверхні фрескового тиньку лівим боком до глядача прокреслене схе-
матичне зображення воїна, який правою рукою вертикально тримає довгий спис. Ліва
частина малюнку знищена обвалом тиньку, проте за збереженими фрагментами мо-
жемо встановити, що обличчя воїна було деталізоване – збереглись частина ока та
носу, на голові помітне курчаве волосся.
Датування. Друга чверть – кінець ХІ ст.; за особливостями розташування.
Категорія. Антропоморфні зображення.
Графіті № 4246 (табл. VІІІ, 2)
Розташування. Висота від нижнього краю зондажу 7 см, відстань від лівого
краю зондажу 8,5 см.
Опис. Права частина напису закрита кладкою кінця ХІ ст., простежуються
тільки п'ять літер початку рядка:
мцаіꙁ----
З розбивкою на слова та відновленням закритих фрагментів текст можемо ре-
конструювати таким чином:
ром цих рядків у 2010 р. Тоді було виявлено давню шиферну підлогу ХІ ст., відкриту ще у 1930-х рр.,
проте пізніше закриту чавунними плитами на засипці забрудненого піску. Тоді ж, у 2010 р., Р. Гуцуля-
ком були проведені аналізи розчинів з цієї частини собору, які й дозволили встановити приблизний
вік побудови підпірного стовпа під аркбутан. Дякую Р. Гуцуляку за надану інформацію.
М(ѣсѧ)ца із{ока}...
Місяця червня...
Прикметне, що в написі згадується слов'янська форма назви місяця изокъ, за-
мість очікуваного июнь.
Датування. Друга чверть – кінець ХІ ст.; за особливостями розташування.
Категорія. Пам'ятний напис.
Графіті № 4247 (табл. VІІІ, 3)
Розташування. Висота від нижнього краю зондажу 9 см, відстань від лівого
краю зондажу 8,5 см.
Опис. Права частина напису закрита кладкою кінця ХІ ст., простежуються
тільки чотири літери початку рядка: ог.
Датування. Друга чверть – кінець ХІ ст.; за особливостями розташування.
Категорія. Фрагмент напису.
Графіті № 4248 (табл. VІІІ, 4)
Розташування. Висота від нижнього краю зондажу 5 см, відстань від лівого
краю зондажу 10 см.
Опис. На поверхні стіни простежується простий чотириконечний хрест.
Датування. Друга чверть – кінець ХІ ст.; за особливостями розташування.
Категорія. Хрести, монограми, теонімограми.
Графіті № 4249 (табл. VІІІ, 5)
Розташування. Висота від нижнього краю зондажу 3 см, відстань від лівого
краю зондажу 8 см.
Опис. Права частина пошкоджена вибоєм, проте за наявними фрагментами мо-
жемо встановити, що тут була прокреслена літера М.
Датування. Друга чверть – кінець ХІ ст.; за особливостями розташування.
Категорія. Абетки, склади та окремі літери.
Графіті № 4250 (табл. ІХ, 1)
Розташування. Висота від нижнього краю зондажу 2 см, відстань від лівого
краю зондажу 5 см.
Опис. Нижня частина напису закрита кладкою кінця ХІ ст., збереглись тільки
чотири знаки виконаного у стовпчик тексту:
а⃝ | да | н-
З розбивкою на слова та відновленням закритих фрагментів текст можна пред-
ставити таким чином:
О а(гиосъ) Дан{иилъ}.
Святий Даниїл.
Зважаючи на інформацію графіті, на фресці найвірогідніше зображений св. Да-
ниїл Стовпник, однак через закриття поверхні фрески пізнішою кладкою перевірити
іконографічну відповідність зображеному тут святому не виявляється за можливе.
Напис частково пошкоджений малюнком воїна (№ 4245).
Датування. Друга чверть – кінець ХІ ст.; за особливостями розташування.
Категорія. Підпис до фрескового образу.
ІІ.3. Графіті на внутрішній стороні аркбутана
На внутрішній поверхні аркбутана збереглась невелика ділянка фрескового
тиньку з образом святого юного мученика у круглому медальйоні, трохи вище якого
помітна нижня частина аналогічного медальйону. На підставі інформації графіті
№ 4252 образ цього незбереженого святого може бути ідентифікований як св. Ми-
колай, мученик Севастійський. На цій ділянці виявлено два графіті, які отримали но-
мери 4251 та 4252 (табл. IV, 2).
Графіті № 4251 (табл. ІХ, 2)
Розташування. Висота від сучасної підлоги 282 см, відстань від лівого ребра
стіни 43 см.
Опис. Ліва частина напису знищена обвалом тиньку, проте в цілому збереже-
ність напису дуже добра, його складові чітко читаються:
--помозм | амнь
З розбивкою на слова та відновленням втрачених фрагментів текст виглядає
таким чином:
[Г(оспод)и] помози ми аминь.
Господи, поможи мені, амінь.
Розміри літер зменшуються до кінця рядка.
Датування. Друга чверть ХІ – кінець ХІV ст.; за формою написання нахиленої
ліворуч з із переломом та и з високою перекладиною.
Категорія. Молитовний напис.
Графіті № 4252 (табл. Х)
Розташування. Висота від сучасної підлоги 266 см, відстань від лівого ребра
стіни 24 см.
Опис. Поверхня стіни в місці розташування напису пошкоджена, тому частина
його складових не простежується:
ст͠нкуламол----
бжѩꙁа------------
остмѧг------------
З розбивкою на слова та відновленням втрачених фрагментів текст виглядає
таким чином:
С(вѧ)ты(и) Никула моли [за раба] Б(о)жиѩ За[харию и пр]ости мѧ г[рѣшнаго].
Святий Нікола, моли за раба Божого Захарію і прости мене грішного.
Розміри літер зменшуються до кінця рядка.
Датування. Друга чверть ХІ – кінець ХІІ ст.; за формою написання а з видов-
женою спинкою та виконаною у три змахи зіркоподібною ж.
Категорія. Молитовний напис.

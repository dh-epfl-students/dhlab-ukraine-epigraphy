ГРАФІТІ НА МАРМУРОВОМУ КАРНИЗІ ГОЛОВНОГО ВІВТАРЯ
Публікація епіграфічних пам'яток головного вівтаря здійснена у третій частині
"Корпусу", що вийшов друком у 2011 р.204 На той момент мармуровий карниз, який
зберігся майже по всій північній стороні апсиди, був вкритий коричневою фарбою,
нанесеної на нього, вочевидь, для імітації шиферного карнизу. Ця обставина була
з'ясована тоді, коли торці цього мармурового карнизу було виявлено одне графіті, що
отримало номер 2030. Оскільки поверхню мармуру в місці розташування графіті на
той час вкривала фарба, то прочитання тексту було ускладненим, тож воно було від-
несене до категорії "фрагментів написів". У 2016 р. в рамках виконання чинної
"Комплексної програми дослідження, реставрації та популяризації Софійського со-
бору на 2016–2021 рр." та згідно рішення Науково-реставраційної ради Національ-
ного заповідника "Софія Київська" реставратором-монументалістом Л. Колодниць-
ким карниз було розчищено від коричневої фарби на всю збережену довжину. З'ясо-
вано, що він нині складається з семи окремих блоків різної довжини (від 50 см до
з зображенням хреста та світильників) до її центру, доходячи майже до крісла мит-
рополита (табл. CXVIII, 2). Окрім вже опублікованого графіті, на карнизі виявлено
ще два написи, які отримали порядкові номери 2030а та 2030б. Усі вони знаходяться
на першому (західному) мармуровому блоці карнизу, самому довгому зі збережених
(табл. CXVIII, 1). Відповідно до прийнятої нами методики внесення змін та доповнень
опублікованих у попередніх книгах епіграфічних пам'яток з метою всебічного напов-
нення "Корпусу", усі три написи публікуються в цьому томі окремим розділом.
Графіті № 2030 (табл. СХІХ, 1)
Публікації. В. Корнієнко205.
Розташування. Висота від верхньої лави синтрону 170 см, відстань від лівого
ребра 45 см.
Опис. Збереженість напису доволі добра, його складові чітко читаються:
илипъ Коровинъ.
Пилип Коровін.
Праворуч помітна велика літера Л, виконана тим же автором. Її зв'язок з основ-
ним текстом лишається невизначеним.
Датування. Остання чверть ХVI – третя чверть XVII ст.; за хронологією ком-
плексу написів в головному вівтарі Софійського собору та скорописними формами
написання літер.
Категорія. Пам'ятний напис.
Графіті № 2030а (табл. СХIХ, 2)
Розташування. Висота від верхньої лави синтрону 167 см, відстань від лівого
ребра 176 см.
Опис. Збереженість напису доволі добра, його складові чітко простежуються.
Літери виконані досить незграбно, між ними велика відстань. Перше слово читаються
як особове ім'я автора Іосифъ 'Йосип'. Дві останні літери мн найвірогідніше розгля-
дати як скорочену форму слова м(о)н(ахъ) 'монах'.
Датування. Остання чверть ХVI – третя чверть XVII ст.; за хронологією ком-
плексу написів в головному вівтарі Софійського собору та скорописними формами
написання літер.
Категорія. Пам'ятний напис.
Графіті № 2030б (табл. СХХІ)
Розташування. Висота від верхньої лави синтрону 167 см, відстань від лівого
ребра 153 см.
Опис. Написи виконаний в один довгий рядок, його складові частково затерті
та пошкоджені вибоями, літери часто мають різну глибину прорізування, у верхній
частині внаслідок пошкодження мармуру деякі надрядкові знаки знищені:
року ҂ах͠ке быⷧⷧ тⷹ- Аѯⷧнⷷ боⷢданович і Симон Авдеевиⷱзбро красна
З відновленням пропущених фрагментів текст виглядає таким чином:
Року ҂ах͠ке был(и) тꙋ[т] Алеѯ(а)н(др) Богданович і Симон Авдеевич з Бро[да] Красна.
Року 1625-го були тут Олександр Богданович та Симон Авдійович з Брода Красна.
Відмінні риси написання літер в двох частинах написів при однаковій формі
слідів від леза різця свідчать про виконання першої частини Олександром, а другої –
Симоном. Вони були родом, як свідчить текст графіті, з селища Красний Брід (округ
Меджилабірці, Словаччина), в якому від 1614 р. постав відроджений уніатський Свя-
тодухівській монастир206. Можливо, перебування цих осіб у 1625 р. у Святій Софії,
яка на той час також була уніатським монастирем, було пов'язане якимись справами
між двома цими обителями.
Датування. 1625 р.; за прямим датуванням.
Категорія. Пам'ятний напис.
